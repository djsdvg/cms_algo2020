<html>
<head>
<meta content="text/html; charset=UTF-8" http-equiv="Content-Type">
<title>Arcobaleno e Collage</title>
</head>
<body>
<h1>Finali Nazionali 2004</h1>
<h2>Arcobaleno e Collage
(<samp>collage</samp>)
</h2>
<h3>Il problema</h3>
<p>Nel pianeta Wobniar ogni mattina splende un bellissimo e caratteristico
arcobaleno. La particolarità consiste nella disposizione dei colori, che
possono presentarsi più volte all'interno dell'arco.</p>
<p>Il famoso artista Ed Esor decide un giorno di voler catturare lo
splendore dell'arco in un collage di strisce colorate.
I suoi quadri sono valutati dalla critica in modo assai curioso. Tra
questi, i critici giudicano come migliori quelli
costituiti da poche diverse strisce: per
l'intellighenzia di Wobniar, usare poche strisce colorate è una tecnica
sopraffina che fa della sovrapposizione un'arte.</p>
<p>Aiuta Ed Esor a minimizzare il numero di strisce del suo collage!</p>
<p>Se, ad esempio, l'arcobaleno fosse composto da sole 3 strisce di 2
colori diversi alternati, Ed Esor riuscirebbe a fare un collage usando
due sole strisce di carta: una, disposta come base, dello stesso
colore delle due strisce alle estremità dell'arcobaleno, l'altra
posata sul centro della prima.</p>
<h3>Dati di input</h3>
<p>Il file input.txt è composto da
più numeri interi: sulla prima riga il numero N a indicare il
numero di strisce dell'arcobaleno; sulla seconda riga sono posti N
numeri interi C1, C2, ..., CN
a indicare i colori della striscia.
Ogni colore Ci è un numero
intero compreso tra 0 e 255.
Strisce uniformi di colore sono indicate da più numeri uguali
consecutivi.</p>
<h3>Dati di output</h3>
<p>Il file output.txt dovrà contenere un
unico numero: il numero minimo di strisce per riprodurre l'arcobaleno.</p>
<h3>Assunzioni</h3>
<ul>
<li>0 &lt; N ≤ 1000</li>
<li>Per ogni Ci, 0 ≤
Ci ≤ 255</li>
<li>Il tempo di esecuzione massimo è fissato in 4 secondi</li>
</ul>
<h3>Esempio di input/output</h3>
<p>
<ol>
<li>
<h4>File <samp>input.txt</samp>
</h4>
<pre>
3 
1 2 1
</pre>
<h4>File <samp>output.txt</samp>
</h4>
<pre>
2
</pre>
</li>
<li>
<h4>File <samp>input.txt</samp>
</h4>
<pre>
7
1 1 2 3 1 2 1
</pre>
<h4>File <samp>output.txt</samp>
</h4>
<pre>
4
</pre>
</li>
</ol>
</body>
</html>
