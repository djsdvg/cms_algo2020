Un'altra cosa molto importante da capire è: giocando ottimamente, avrei mai potuto ottenere la situazione dell'hint1?
In generale esistono situazioni in cui a Bob effettivamente converrebbe usare la mossa extra, ma che effettivamente non si presenteranno mai?

Rispondere a queste due domande non è per niente scontato.
Richiede una vostra esplorazione del gioco basata sull'analisi
di partite "più semplici". Poi via via più complesse fino a quando il quadro non sia emerso chiaramente.

Nel testo erano proposti vari esempi. Partiamo da quelli dato che conosciamo la risposta attesa (potremo quindi assicurarci di non fraintendere la consegna).

esemipo1) è quello banale, sarei partito comunque da quello:
un grafo di un solo nodo e senza archi.
            (   )
Quì vince Whitney che gioca per prima chiudendo la partita con la sua prima mossa (l'unica possibile). La risposta nel testo corrisponde all'idea che ci siamo fatti.
Possiamo procedere.


esempio2)
            (   )
           /
      (   )

Whitney gioca per prima e, apparentemente, affronta una scelta binaria.
Ma in realtà no, non ha una vera scelta data la simmetria (automorfismo del grafo che scambia i due vertici).
Bob questa volta riesce a muovere e, alla sua prima mossa (di nuovo obbligata), chiude la partita con una vittoria (ricordate che Bob colora anche i nodi adiacenti).

esempio3)
            (   )
           /
      (   )
     /
(   )
Vince Whitney. È importante che come sua prima mossa colori il nodo centrale.

In tutti gli esempi fin quì incontrati,
Bob non ha mai potuto sfruttare la sua mossa extra per ribaltare la situazione.
(E, nell'unico caso in cui vince, potrà permettersi di bruciare archi solo a partita già conclusa.)

Sorge naturale chiedersi se a Bob possa mai convenire eliminare archi quando essi di fatto promuovono la diffusione del suo colore preferito.

esempio3)
                  (   )
                 /
            (   )
           /
      (   )
     /
(   )

Se Bob non avesse mosse extra vincerebbe sicuramente Whitney (deve colorare per primo uno dei due estremi del cammino).

                  (   )                            ( W )                            ( B )                            ( B )
                 /                                /                                /                                /
            (   )           ==>              (   )           ==>              ( B )           ==>              ( B ) 
           /                                /                                /                                /
      (   )                            (   )                            ( B )                            ( B )
     /                                /                                /                                /
(   )                            (   )                            (   )                            ( W )

Ma Bob può ribaltare la situazione avvalendosi di un singolo intervento speciale:

                  (   )                            ( W )                            ( B )                            ( B )                            ( B )
                 /                                /                                /                                /                                /
            (   )           ==>              (   )           ==>              ( B )           ==>              ( B )           ==>              ( B )
           /                                /                                                                  
      (   )                            (   )                            (   )                            (   )                            ( B )
     /                                /                                /                                /                                /
(   )                            (   )                            (   )                            ( W )                            ( B )

Certo non abbiamo ancora compreso la struttura del problema, ma è già un inizio: adesso sappiamo che possono effettivamente presentarsi delle situazioni in cui utilizzare i gettoni di intervento straordinario cambia le sorti della partita.
Stiamo entrando nel problema. Un passetto alla volta. Questo è il metodo, e non c'è altra via.
